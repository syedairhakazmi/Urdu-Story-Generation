جب میرے والد نے موچی کو دیکھا تو انھوں نے کہا:مجھے تمہاری صورت اپنے ایک دوست رفیق جیسی لگ رہی ہے۔تم بالکل اس سے ملتے جلتے ہو۔موچی نے کہا:میں رفیق ہی ہوں انور!میرے والد چونک گئے۔انھوں نے جب حقیقت دریافت کی تو اس نے کہا:تمہیں تو معلوم ہو گا کہ میرے والد ایک بہت بڑے کاروباری آدمی تھے۔میں یہ سمجھتا تھا کہ میں اپنے والد کے پیسوں پر عیش کروں گا، اس لئے میں نے کبھی پڑھائی پر توجہ نہ دی اور آخر ایک وقت ایسا بھی آ گیا کہ والد کے مرنے کے بعد میں نے ان کی تمام دولت فضول میں اُڑا کر ختم کر دی اور مجھے وقت نے یہاں پہنچا دیا۔یہ کہتے ہوئے وہ رونے لگا اور میرے والد بھی غم زدہ ہو گئے۔تب جا کے مجھے احساس ہوا کہ میرے والدین مجھے پڑھائی پر توجہ کیوں دلانا چاہتے تھے۔اب میں نے ایک نئے عزم کے ساتھ پڑھائی شروع کر دی اور آج میں ایک کامیاب ڈاکٹر ہوں اور یہ سب میرے والدین ہی کی بدولت ممکن ہوا۔