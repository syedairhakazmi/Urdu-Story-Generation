اگلے دن سب بچے اپنی پسند کا پودا لائے اور مل کر اسکول کے لان میں پودے لگائے، کچھ بچوں نے پھولوں کے، کچھ نے پھل سبزیوں کے اور کچھ نے صرف پتوں والے پودے لگائے۔بچوں نے اس کو شجرکاری مہم کا نام دیا۔نونہالو! آپ بھی کم از کم ایک پودا ضرور لگائیں، کیونکہ پودے نہ صرف ہریالی کا باعث بنتے ہیں، بلکہ یہ ہمیں آکسیجن بھی فراہم کرتے ہیں اور دنیا میں تیزی سے بدلتے موسم کو بہتر کرنے میں اہم کردار ادا کرتے ہیں۔اس کے علاوہ پودے ایک بہترین صدقہ جاریہ بھی ہیں۔