اصل میں اسرائیل نے وہاں سخت ناکہ بندی کر رکھی ہے۔کوئی آسانی سے غزہ جا ہی نہیں سکتا۔اسی لئے لگتا ہے جیسے سب خاموش ہیں۔مومنہ پریشان ہو گئی:امی! تو پھر ان بچوں کی مدد کون کرے گا؟ کیا وہ ایسے ہی مر جائیں گے؟ امی نے اس کے سر پر ہاتھ پھیرا اور کہا:نہیں بیٹی، دنیا کے ہمدرد اور بہادر لوگ ایک حل ڈھونڈ چکے ہیں۔ انہوں نے ایک گلوبل سموت فلوٹیلا بنایا ہے۔یہ قافلہ سمندر کے راستے سے جا رہا ہے تاکہ غزہ کے بچوں تک کھانا اور دوائیں پہنچا سکے۔مومنہ کے چہرے پر روشنی سی آ گئی۔امی! کیا یہ قافلہ کراچی سے جا رہا ہے؟ امی مسکرائیں، پھر بولیں:نہیں بیٹا، یہ کراچی سے نہیں جا رہا۔یہ اٹلی سے روانہ ہوا ہے۔ مومنہ نے فوراً سوال کیا:امی! کراچی سے کیوں نہیں جا رہا؟ ہم تو زیادہ قریب ہیں نا؟امی نے نرمی سے اس کا ہاتھ پکڑا اور کہا:بیٹی،کراچی سے غزہ کا سفر بہت لمبا ہے۔جہازوں کو کئی دن لگ جاتے۔اس کے مقابلے میں اٹلی سے غزہ کا راستہ قریب ہے، اسی لئے وہاں سے روانہ ہوا ہے۔مومنہ نے اور تجسس سے پوچھا:امی! تو پھر کراچی سے غزہ کتنی دوری پر ہے؟ امی نے کمرے کے کونے سے دنیا کا ایک بڑا نقشہ اٹھایا اور مومنہ کے سامنے کھول دیا۔دیکھو،یہ پاکستان ہےیہ کراچی کا شہراور یہ غزہبیچ میں کتنا لمبا سمندر آتا ہے۔اور یہ دیکھو، یہ اٹلی ہے، یہاں سے راستہ چھوٹا اور قریب ہے۔اسی لئے یہ قافلہ اٹلی سے روانہ ہوا ہے۔امی نے نقشے پر انگلی پھیرتے ہوئے کہا:بیٹا، اگر یہ سفر کراچی سے شروع ہو تو پہلے یہ سمندر ہے جسے بحیرِ عرب کہتے ہیں، یہی ہمارا کراچی کا سمندر ہے۔پھر یہ یمن کے قریب آتا ہے جسے خلیجِ عدن کہتے ہیں۔اس کے بعد یہ چھوٹا سا دروازہ سا ہے، باب المندب، جہاں سے جہاز گزر کر بحیرِ احمر میں داخل ہوتے ہیں، جسے لال سمندر بھی کہتے ہیں۔پھر یہ آگے بڑھ کر بحیرِ روم یعنی مدیترانہ سمندر میں پہنچتے ہیں، اور آخرکار غزہ کے ساحل پر۔دیکھو، یہ کتنا لمبا سفر بن رہا ہے۔اسی لئے اٹلی سے جانا زیادہ آسان ہے۔ مومنہ حیرت سے نقشے کو دیکھتی رہی۔پھر آہستہ سے بولی:امی! کیا پاکستان کے لوگ بھی اس قافلے میں شامل ہیں؟امی نے خوشی سے سر ہلایا:ہاں بیٹا، پاکستان کے بہادر لوگ بھی شامل ہیں۔ان میں ایک مشتاق احمد ہیں، جو ہمارے ملک کا فخر ہیں۔مومنہ نے فوراً سوال کیا:امی! یہ مشتاق احمد کون ہیں؟ امی نے مسکرا کر بتایا:بیٹی، وہ ایک نڈر اور ہمدرد شخص ہیں۔وہ غریبوں اور ضرورت مندوں کی مدد کرتے ہیں۔وہ اپنے آرام اور سکون کو چھوڑ کر دوسروں کے لئے قربانی دیتے ہیں۔اور اب وہ اپنی جان خطرے میں ڈال کر غزہ کے بچوں تک دوائیں اور کھانا پہنچانے جا رہے ہیں۔مومنہ کی آنکھوں میں آنسو آ گئے۔اس نے اپنے چھوٹے ہاتھ جوڑ لئے۔امی، آؤ ہم بھی دعا کریں کہ یہ قافلہ محفوظ پہنچ جائے اور سب بچوں کو کھانا مل جائے۔ امی نے اس کی پیشانی چومی اور کہا:ہاں بیٹی، دعا سب سے بڑی طاقت ہے۔اور پھر دونوں ماں بیٹی نے آنکھیں بند کر کے دعا کی۔باہر شام کے آسمان پر ستارے چمکنے لگے، جیسے وہ بھی اس سفر کے محافظ ہوں۔