یہ انتہائی گرمی کی لہر اسی کا نتیجہ ہے۔ انھوں نے تفصیل سے بتایا۔وہ دونوں غور سے دادا جان کی باتیں سن رہے تھے۔شام کو دادا جان دونوں بچوں کو قریبی جنگل لے گئے، جہاں آدھے سے زیادہ جنگل میں درخت کٹے ہوئے تھے۔جگہ جگہ راکھ کا ڈھیر تھا۔اب وہ دونوں دادا جان کی بات کو بخوبی سمجھ رہے تھے۔تو دادا جان! اس مسئلے کا کوئی حل بھی تو ہو گا؟ عبداللہ نے ارد گرد دیکھتے ہوئے پوچھا۔ہاں بچو! ہر مسئلے کا کوئی نہ کوئی حل ضرور ہوتا ہے۔اگر ہر انسان اپنے حصے کا درخت لگائے تو اس مسئلے پر قابو پایا جا سکتا ہے۔لیکن دادا جان! ہمارے لگائے درخت تو بہت دیر میں بڑے ہوں گے، ہے ناں؟کسی کے لگائے ہوئے درخت ہمیں فائدہ پہنچا رہے ہیں، ہمارے لگائے ہوئے درخت آنے والی نسل کو صاف ہوا اور ٹھنڈا موسم پہنچائیں گے۔ انھوں نے پیار سے سمجھایا۔اگلے دن وہ دونوں بچے دادا جان کے ساتھ پھر اس جنگل میں موجود تھے۔دادا جان نے ان کی فرمائش پر ایک چھوٹا سا پودا لے کر دیا تھا۔